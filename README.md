# Mystic Fish Seller
Original script by മതമില്ലാത്ത അനീഷ് നമ്പൂതിരിപ്പാട്

കഥാപാത്രങ്ങള്‍
- ഷിന്‍റോ , അജീഷ് ,ഷെരീഫ് , ജ്യോതിഷ് , ജെന്നിഫര്‍ ,സന്ദീപ് - എഞ്ചിനീയറിംഗ് വിദ്ധ്യാര്‍ഥികള്‍
- സാമുവല്‍ ജേക്കബ് മെക്കാര്‍ട്ടി - ക്രൈം ബ്രാഞ്ച് ഉദ്യോഗസ്ഥന്‍ (ബിനു - Real Life)
- ആന്‍റണി - സബ് ഇന്‍സ്പെക്ടര്‍ ഓഫ് പോലീസ്
- ബെബിക്കൂട്ടന്‍: പ്രൊഡക്ഷന്‍ കണ്ട്രോളര്‍
- നിഗേഷ് - ബെബിക്കുട്ടന്‍റെ ഫ്രണ്ട്


# Scene 1

*പകല്‍*

*റബ്ബര്‍ വെട്ടിനു ശേഷം - ബിനു (മെക്കാര്‍ട്ടി )- വേഷം - സാധാരണ ഷര്‍ട്ടും പാന്‍റും , സ്ലിപ്പര്‍ ചെരുപ്പ്…  പാല്‍ പാത്രം - ബുള്ളറ്റ്*

 *ബൈക്ക് മൂവിംഗ് - വോയ്സ് ഓവര്‍ ...*

എല്ലാ കുറ്റങ്ങളും ചെയ്തത് ആരാന്ന് അറിയാന്‍ എന്താ ഇത്ര നിര്‍ബന്ധം .  മനുഷ്യര്‍ എല്ലായിടത്തും ക്രൂരതകള്‍ തന്നെയാണ് ചെയ്ത് കൊണ്ടിരിക്കുന്നത് . അത് മനുഷ്യനോടായാലും കേവലം ഒരു റബ്ബര്‍ മരത്തോട് നാം ചെയ്യുന്നതെന്താണ് ? ഒരു ശരീരത്തില് നിന്ന് മുറിവ് ഉണ്ടാക്കി ചോര ഊറ്റിയെടുക്കുന്ന അതേ പ്രവൃത്തി തന്നെയാണ്.

*(ഇത് പറഞ്ഞ് ബിനു ഇടതു വശത്തേക്ക് നോക്കുന്നു , നോക്കിയ ഉടനെ ആക്സിലേറ്റര്‍ കൂട്ടി വണ്ടിയുടെ സ്പ്പീഡ് കൂട്ടുന്നു)*

**ബൈക്ക് ആക്സിഡന്‍റ് ..........**


# Scene 2

*6 മാസങ്ങള്‍ക്ക് മുമ്പ്*

*സാമുവല്‍ ജേക്കബ് മെക്കാര്‍ട്ടി, ക്രൈം ബ്രാഞ്ച് , ഐഡി നമ്പര്‍ ഇതെല്ലാം സ്പീഡില്‍ ടൈപ്പി കാണിക്കുന്നു.*

*Introduction scene…*

*ബുള്ളറ്റ് ഓടുന്നതിന്‍റെ വിവിധ ആംഗിള്‍സ് , ബിജീഎം, മ്യൂസീക്കിന്‍റെ മെയിന്‍ ഭാഗം ക്യാമറ മെക്കാര്‍ട്ടിയുടെ മുഖത്തേക്ക് എത്തുന്ന സമയത്ത് മ്യൂസിക്ക് നില്‍ക്കുന്നു.*

ചാള , ഐല , പിലോപ്പി , കൊഴുവ ഈ ഒരു ശബ്ദം....

*മെക്കാര്‍ട്ടി സൈക്കിളില്‍ ബൈക്കിന്‍റെ അടുത്ത് നില്‍ക്കുന്ന മീന്‍ കാരനെ ഒന്ന് ദേഷ്യത്തോടെ നോക്കുന്നു.*

മീന്‍ കാരന്‍:  എന്താ സാറേ മീന്‍ വേണോ ??

*നിര്‍ത്തിയിടത്ത് നിന്ന് തുടങ്ങുന്ന ബിജീഎമ്മില്‍ നിന്നു ബുള്ളറ്റ് സ്റ്റാര്‍ട്ടായി മുന്നോട്ട് പോകുന്നു.*


# Scene 3

*ഒരു വീടിനു മുന്നില്‍ വണ്ടി നില്‍ക്കുന്നു.*


*വാതില്‍ തുറന്ന് മുറിയിലേക്ക് കയറുന്നു. ഒരു മര്‍ഡര്‍ നടന്ന മുറി. മരിച്ചയാളുടെ രേഖ ചിത്രത്തില്‍ കണ്ണും മൂക്കും വരച്ച് കൊണ്ടിരിക്കുന്ന ഒരു പോലീസുകാരന്‍ - ആന്‍റണി .*


*4 എഞ്ചിനീയറിംഗ് വിദ്ദ്യാര്‍ഥികള്‍ താമസിക്കുന്ന ഒരു റൂം*

*മെക്കാര്‍ട്ടിസാര്‍ റൂമിലെ ഫോട്ടോസ് എല്ലാം നോക്കിയതിനു ശേഷം പോലീസുകാരനോട് റൂമിലെ കമ്പ്യൂട്ടര്‍ ഓണ്‍ ആക്കാന്‍ പറയുന്നു .*

മെക്കാര്‍ട്ടികൂടെയുള്ള ഉദ്യോഗസ്ഥനോട്  ചോദിക്കുന്നു : ഈ വീടിന്‍റെ ഉടമസ്ഥന്‍ എവിടെയാണ് ?

ഉദ്യോഗസ്ഥന്‍ : അയാള്‍ കുടുംബ സമേതം ധ്യാനത്തിനു പോയിരിക്കുകയാണ്

*ചെറിയ രീതിയില്‍ മെക്കാര്‍ട്ടിഞെട്ടുന്നു.*

മെക്കാര്‍ട്ടി: അയാള്‍ക്ക് പെണ്‍ മക്കളുണ്ടോ ?

ഉദ്യോഗസ്ഥന്‍ : യെസ് സാര്‍ . രണ്ട് പെണ്‍ മക്കള്‍ *(ദൃശ്യം മ്യൂസിക്ക് ബീജീമെം)*

മെക്കാര്‍ട്ടി: ജോര്‍ജ്ജ് കുട്ടി എന്നാണോ അയാളുടെ പേര് ?

ഉദ്യോഗസ്ഥര്‍ : അല്ല സാര്‍ തങ്കപ്പന്‍ എന്നാണ്

മെക്കാര്‍ട്ടി: ഓക്കെ എന്ന് പറഞ്ഞ് അവിടെ മേശപ്പുറത്തിരിക്കുന്ന ബുക്ക്സെല്ലാം നോക്കുന്നു

*പെട്ടെന്ന് പോലീസുകാരന്‍റെ ശബ്ദം*

ആന്‍റണി:  സാര്‍ പാസ് വേഡ് ചോദിക്കുന്നു...

മെക്കാര്‍ട്ടി: ഒരു ഐടി എക്സ്പര്‍ട്ടിനെ വിളിക്കൂ.  സൈബര്‍ സെല്ലിലിരിക്കുന്ന സണ്ണി സാറിനെ വിളിച്ചാ മതി. ഹീ ഈസ് ഗുഡ് ഇന്‍ ഇറ്റ്..

*ഉദ്യോഗസ്ഥന്‍ റൂമിനു വെളിയിലേക്ക് പോകുന്നു.*

*വീണ്ടും മുറിയിലെ എല്ലാം മെക്കാര്‍ട്ടിചെക്ക് ചെയൂന്നു.*

*പെട്ടെന്ന്  മുഖത്ത് സീരിയസ് ഭാവം വി ഷേപ്പില്ല് ഇരിക്കുന്ന രണ്ട് ബുക്കുകളുടേ ഇടയിലേക്ക് മെക്കാര്‍ട്ടിനടന്ന് നീങ്ങുന്നു.*

നെഞ്ചത്ത് മുത്തുചിപ്പി വെച്ചതിനു ശേഷം മെക്കാര്‍ട്ടിപോലീസുകാരനെ വിളിക്കുന്നു ആന്‍റണി

ആന്‍റണി : രണ്ട്  P ഉണ്ടോ സാര്‍  ?

മെക്കാര്‍ട്ടി:  M - U - T - H  - U  - C - H - I - P - P - Y

*പാസ് വേഡ് ഓക്കെ ആകുന്നു , ആന്‍റണിയുടെ  മുഖത്ത്  സന്തോഷം*

*സിസ്റ്റത്തിന്‍റെ വാള്‍ പേപ്പര്‍ സണ്ണി ലിയോണ്‍ അത്  നോക്കുന്ന ആന്‍റണിയുടെ  മുഖത്തൊരു സന്തോഷം*

*(ബി ജി എം സണ്ണിയമ്മ ലിപ്സ് ഹിറ്റ്സ്)*

 *സിസ്റ്റത്തിലെ ഡ്രൈവ്സ് പരിശോധിക്കുന്നു…*

*ഡി ഡ്രൈവില്‍ സ്റ്റഡി മെറ്റീരിയത്സ് - സണ്ണി ലിയോണ്‍ , സാഷ ഗ്രേ , എക്സ്റ്റട്റാ…*

മെക്കാര്‍ട്ടി:എല്ലാം പെന്‍ഡ്രവിലേക്ക് കോപ്പി ചെയ്തോളൂ

ആന്‍റണി : ആത്മഗതം ബി ടെക്കിനു  ഇതൊക്കെ പഠിക്കാനുണ്ടായിരുന്നതെങ്കില്‍ ഞാന്‍ എം ടെക്ക് എടുത്തേനേ!

*മെക്കാര്‍ട്ടിഅങ്ങോട് തിരിഞ്ഞ് നിന്ന് മുത്തുചിപ്പിയുടെ നടുക്കുള്ള പേജുകള്‍ കീറി പോക്കറ്റിലാക്കുന്നു*

ആന്‍റണി : സാര്‍ നമുക്ക് ഇറങ്ങാം

മെക്കാര്‍ട്ടി: ഇതൊക്കെ കിട്ടിയാ തനിക്ക് ഉടനെ വീട്ടില്‍ പോകണമെന്നറിയാം, അയാളുടെ ഫേസ്ബുക്ക് ഓപ്പണ്‍ ചെയ്ത് ഇന്ബോക്സെല്ലാം എടുത്ത് നോക്ക്. വല്ല ദുരൂഹ മെസേജുകളുമുണ്ടോയെന്ന്.. എഫ് ബി പാസ് വേഡ് ഇല്ലെങ്കി പറാഞ്ഞാ മതി.

ആന്‍റണി : അവസാനമായി ഒരു പെണ്ണിന്‍റെ  വലിയ മെസേജ് വന്നിട്ടുണ്ട്. ഫോട്ടൊ കണ്ടിട്ട് മലയാളി പെണ്ണ് അല്ലെന്ന് തോന്നുന്നു.

മെക്കാര്‍ട്ടി: പ്രൊഫൈല്‍ പിക്ക് ഇപ്പോ ആര്‍ക്ക് എന്താ ഇടാന്‍ പാടില്ലാത്തത്. തന്‍റെ പ്രൊഫൈല്‍ പിക്ക് ആരുടേ ഫോട്ടോയാ ?

ആന്‍റണി : ഷാരൂഖ്  ഖാൻ !

മെക്കാര്‍ട്ടി: ആ പെണ്ണിന്‍റെ ഫുള്‍ ഡീറ്റെയിത്സും 24 മണിക്കൂറിനുള്ളില്‍ എന്‍റെ ടേബിളിന്‍റെ മുന്നിലെത്തണം.

*ആന്‍റണി വിലാസം എഴുതി എടുക്കുന്നു..*

*ക്യാമറ ഫേസ്ബുക്കിന്‍റെ ഇന്ബോക്സ് സ്പാം മെസേജിലേക്ക് ഫോക്കസ് ചെയ്യുന്നു.*

*Vivian Saibol, Under Nigerian Bridge, South Africa P O*

*രണ്ട് പേരും റൂമിനു പുറത്തേക്ക് പോകുന്നു.*

മെക്കാര്‍ട്ടിന്‍: മരിച്ചവന്‍റെ റൂം മേറ്റ്സ് എല്ലാം എവിടയാണ്

ആന്‍റണി : അവരെല്ലാം വെക്കേഷന്‍ ആയത് കൊണ്ട് നാട്ടില്‍ പോയിരിക്കുകയാണ്.


# Scene 4

*വാതില്‍ക്കല്‍ നില്‍ക്കുന്ന അജീഷും ഷെരീഫും ഇന്‍സ്പെക്ടര്‍ ആന്‍റണി യോട്  പേടിയോടെ ചോദിക്കുന്നു*

അജീഷ് : എന്ത് ചോദ്യങ്ങളാണ് ചോദിക്കുന്നത് ? എനിക്കാകെ പേടിയാകുന്നു.

ആന്‍റണി :എന്തിനാ പേടിക്കണേ എല്ലാം ഈസി ചോദ്യങ്ങളായിരിക്കും. അറിയുന്ന ചോദ്യങ്ങള്‍ക്ക് മാത്രം പേടിക്കാതെ ഉത്തരം പറഞ്ഞാ മതി

*ടിപ്പിക്കല്‍ ചോദ്യം ചോദിക്കുന്ന റൂം…*

മെക്കാര്‍ട്ടി:  ഷിന്റ്റോ  മാത്രം വെക്കേഷന്‍ ആയിട്ട് നാട്ടില്‍ പോകാതിരിക്കാന്‍ എന്തായിരുന്നു കാരണം

അജീഷ്  : സാര്‍ അത്. വെള്ളിയാഴ്ച്ച മിനിമോളുടെ അച്ചന്‍ റിലീസ് ആയിരുന്നു. അത് കണ്ടിട്ടേ നാട്ടിലേക്കുള്ളൂ എന്ന് പറഞ്ഞിരുന്നു,  

പക്ഷേ ....

ചെറിയ സങ്കടം മുഖത്ത് , തൊണ്ടയില്‍ നിന്നും വെള്ളം ഇറക്കുന്നു.

മെക്കാര്‍ട്ടി: ഷിന്‍റോയ്ക്ക് പ്രണയം വല്ലതും ഉണ്ടായിരുന്നോ ? ഒരു വിവിയന്‍ സെയ്ബോള്‍ അങ്ങനെ ഒരാളായിട്ട്

അജീഷ്  : ഇല്ല സാര്‍ , ഞങ്ങളുടെ അറിവില്‍ അങ്ങനെയൊന്നും ഇല്ല

ഷെരീഫ്  : സാര്‍ , അവനു  ക്ലാസില്‍ പഠിച്ചിരുന്ന ജെന്നിഫറായി ഒരു ക്രഷ് ഉള്ളതായി അറിയാം *(പേടിച്ച ശബ്ദത്തില്‍)*

മെക്കാര്‍ട്ടി: ഷിന്‍റോയ്ക്ക് ശത്രുക്കള്‍ വല്ലതും ഉള്ളാതായി അറിയാമോ ?

ഷെരീഫ് : ക്ലാസില്‍ പഠിച്ച  സന്ദീപുമായി  കഴിഞ്ഞയാഴ്ച ഒരു ഉടക്ക് ഉണ്ടായിരുന്നു. ഗ്രാഫിക്സിന്‍റെ പിരീഡില്‍ സന്ദീപ്  ഷിന്‍റോയുടെ പെന്‍സില്‍ വാങ്ങിയിരുന്നു. പിരീഡ് കഴിഞ്ഞ് പെന്‍ സില്‍ തിരിച്ച് കൊടുത്തപ്പോ *( അജീഷും ഷെരീഫും  മുഖത്തോട് മുഖം നോക്കുന്നു)*

മെക്കാര്‍ട്ടി: കൊടുത്തപ്പോ ?

ഷെരീഫ് : ആ പെന്‍സിലിന്‍റെ മുന ഒടിഞ്ഞിരുന്നു. ഷിന്‍റോയ്ക്ക് അത് വല്ലാത്ത വിഷമമായി. അന്ന് റൂമില്‍ വന്നതിനു ശേഷം അവന്‍ ഞങ്ങളോട് ഒന്നും മിണ്ടിയില്ല. അവനാകെ ഡിപ്രസ്ഡ് ആയിരുന്നു.

ഞങ്ങളവനെ ഭക്ഷണം കഴിക്കാനൊക്കെ നിര്‍ബന്ധിച്ചെങ്കിലും അവന്‍ ഒഴിഞ്ഞ് മാറി, അവന്‍ തിന്നില്ലെങ്കി ഞങ്ങള്‍ക്കും തിന്നാന്‍ പറ്റില്ലാഅയിരുന്നു. ഞങ്ങള്‍ അത്രേം നല്ല ഫ്രണ്ട്സായിരുന്നു *(കരഞ്ഞ് കൊണ്ട്)*

*(ഇതിനിടയിലും ഒരു തവണ മെക്കാര്‍ട്ടിപേന നിലത്തിട്ട് മേശയ്ക്കടിയില്‍ പോകുന്നു)*

മെക്കാര്‍ട്ടി: ഓക്കെ . നിങ്ങള്‍ക്ക് പോകാം . പക്ഷേ ഈ കേസ് കഴിയുന്നത് വരെ ഈ ലൊക്കാലിറ്റി വിട്ട് എങ്ങോട്ടും പോകരുത്.

അജീഷ്  : അയ്യോ സാര്‍, നെക്സ്റ്റ് വീക്ക് ഞങ്ങള്‍ക്ക് ടൂര്‍ ഉണ്ട് ഗോവന്‍ ടൂര്‍ ..

*മെക്കാര്‍ട്ടിഒന്നും മിണ്ടുന്നില്ല , ഒരു ചെറിയ പുച്ച ഭാവം*


#Scene 5

*പകല്‍, ഔട്ട് ഡോര്‍ …*

*തിരക്ക് പിടിച്ച് എങ്ങോട്ടോ പോകാന്‍ തുടങ്ങുന്ന ജ്യോതിഷ്…*

*നിങ്ങ സാധനം വാങ്ങിച്ച് ദീപുവിന്‍റെ വീട്ടിലേക്ക് വാ, അവന്‍റെ വീട്ടില്‍ ഇന്ന് അവന്‍ മാത്രമുള്ളൂ.. ഓക്കെ , 5 മിനുറ്റിനുള്ളിലെത്തും…*

മെക്കാര്‍ട്ടി : ജ്യോതിഷ്  അല്ലേ ?

ജ്യോതിഷ്  : അതെ , നിങ്ങളാരാ ?

മെക്കാര്‍ട്ടി : ഞാന്‍ സാമുവല്‍ ജേക്കബ് മെക്കാര്‍ട്ടി

ജ്യോതിഷ് : ഐഡി കാര്‍ഡ് ഉണ്ടോ ബ്രോ ?

*മെക്കാര്‍ട്ടി അടുത്ത് വന്ന് അവന്‍റ് ഷര്‍ട്ടിന്‍റെ കോളറില്‍ പിടിച്ച്*

മെക്കാര്‍ട്ടി : “ ഐഡി കാര്‍ഡ് കണ്ടാലേ നീ വിശ്വസിക്കൂ ?

ജ്യോതിഷ് : സോറി   ബ്രോ അല്ല സാര്‍ ഇങ്ങനെ പറ്റിക്കണ കുറേ പേരിറങ്ങിയിട്ടുണ്ട്. അവസാനമേ അറിയൂ ഫ്രോഡ് ആണെന്ന്

*Fade and another camera angle*

ജ്യോതിഷ് : അവര്‍ തമ്മില്‍ പ്രശ്നമുണ്ടായിരുന്നു എന്നത് സത്യമാണ് പക്ഷേ അതിന്‍റെ പേരില്‍  സന്ദീപ് അവനെ കൊല്ലുമെന്നൊന്നും എനിക്ക് തോന്നുന്നില്ല സാര്‍!

മെക്കാര്‍ട്ടി: കുത്തബ് മീനാറിന്‍റെ നീളം എത്രയാണെന്ന് അറിയോ ?

ജ്യോതിഷ് : 155 അടിയല്ലേ സാര്‍ ? (അല്ല അതെന്തിനാ ഇപ്പ  ചോദിക്കണേ ഇത് ശബ്ദമില്ലാതെ പറയുന്നു)

*തിരിച്ച് നടക്കാന്‍ തുടങ്ങുന്ന മെക്കാര്‍ട്ടി 3 അടി മുന്നോട്ട് പോകുമ്പോ ജ്യോതിഷ്  മെക്കാര്‍ട്ടിനെ വിളിക്കുന്നു:* സാര്‍?

ജ്യോതിഷ്: ഈയിടെയായി ഷിന്‍റോയും ജെന്നിഫറും തമ്മില്‍ അത്ര രസത്തില്‍ അല്ലായിരുന്നു , എന്തായിരുന്നു കാരണം എന്നറിയില്ല.

മെക്കാര്‍ട്ടിന്‍:  ഓക്കെ

ഇതും പറഞ്ഞ് മെക്കാര്‍ട്ടിഫോണ്‍ വിളിച് : ആന്‍റണി നാളെ ആ ചോദ്യം ചെയ്യുന്ന മുറി ഒരു 10 മിനുറ്റ് നേരത്തേക്ക് വേണം.

എന്താ പറ്റാത്തേ?

കൂടുതലൊന്നും പറയണ്ട. നാളെ റൂം കിട്ടിയിരിക്കണം


#Scene 6

*ജെന്നിഫര്‍ - മെക്കാര്‍ട്ടി*

മെക്കാര്‍ട്ടി : ഷിന്‍റോയുമായി ഈയടുത്ത കാലത്ത് അത്ര  രസത്തില്ലായിരുന്നു അല്ലേ?

ജെന്നിഫര്‍ : ഇല്ല സാര്‍ , ഞങ്ങളങ്ങനെ ഒരു പ്രശ്നവുമുണ്ടായിരുന്നില്ല.

മെക്കാര്‍ട്ടി :  മോളേ ഉള്ള സത്യം പറഞ്ഞോ , വെറുതെ  കോണ്‍സ്റ്റബിള്‍ മറിയേനേ വിളിപ്പിക്കണോ?

ജെന്നിഫര്‍ : സാര്‍ *(ചെറുതായൊന്ന് പേടിച്ചതിനു ശേഷം)*  ഞാന്‍ ഒരുപാട് അവനെ സ്നേഹിച്ചിരുന്നു പ്രണയമൊന്നുമായിരുന്നില്ല  ഞാനും ഷിന്‍റോയും അജീഷും  ഷെരീഫുമെല്ലാം ബെസ്റ്റ് ഫ്രണ്ട്സായിരുന്നു.

*ജെന്നിഫര്‍ ആകാശത്തേക്ക് നോക്കുന്നു ഫ്ലാഷ് ബാക്കിനു പോകാനായി.....*

മെക്കാര്‍ട്ടി : നിങ്ങളുടെ ഫ്രണ്ട്ഷിപ്പിന്‍റെ തീവ്രത കാണിക്കാന്‍ പാട്ടുപാടി നടന്നതൊന്നും എനിക്കറിയണ്ട. ഷിന്‍റോ ആയി അവസാന കാലത്ത് എന്തായിരുന്നു പ്രശ്നം അത് പറാ

ജെന്നിഫര്‍ : അത് ., അത് ചെറിയ ചെറിയ പ്രശ്നങ്ങളായിരുന്നു , ഫേസ്ബുക്കില്‍ അവന്‍ എപ്പോഴും ക്യാന്‍ഡി ക്രഷ് റിക്വസ്റ്റ് അയക്കുമായിരുന്നു. എത്ര  തവണ അത് നിര്‍ത്താന്‍ പറഞ്ഞാലും അവന്‍ കേള്‍ക്കില്ലായിരുന്നു.

അത് പോലെ അവന്‍ പല മോശം പേജുകളും ഫോട്ടോകളും ലൈക്ക് ചെയ്യുമ്മായിരുന്നു അതൊക്കെ എന്‍റെ ഹോം പേജില്‍ വരുമായിര്‍ന്നു, അതിന്‍റെയൊക്കെ പേരില്‍ അവനായി ഞാന്‍ ഉടക്കിയിരുന്നു.

എത്ര വഴക്ക് ഉണ്ടായാലും രണ്ട് ദിവസത്തിനുള്ളില്‍ ഞങ്ങള്‍ കോമ്പ്രൊമൈസ് ആകുമായിരുന്നു. മരിക്കുന്നതിനു തലേ ദിവസം ഞാന്‍ അവനെ വഴക്ക് പറഞ്ഞതിനും അവനോട് ചൂടായതിനുമെല്ലാം സോറി മെസേജ് അയച്ചിരുന്നു.

റിപ്ലേ വരാതായപ്പോ അറിയില്ലായിരുന്നു…*(ജെന്നിഫര്‍ കരയുന്നു)*  എനിക്കവനെ ഒരുപാടിഷ്ടമായിരുന്നു…

മെക്കാര്‍ട്ടി: ജീവിതത്തില്‍ ഇത് പോലെയുള്ള വേര്‍പാടുകള്‍ ഉണ്ടാകും മനുഷ്യനു അതിനെ അതിജീവിക്കാനുള്ള ശക്തി തന്നാണ് ദൈവം മനുഷ്യനെ ഭൂമിയിലേക്ക് അയച്ചിരിക്കുന്നത്. ഇത് പറഞ്ഞ് മെക്കാര്‍ട്ടി മേശപ്പുറത്തുള്ള പേന മേശയ്ക്കടിയില്‍ പോയി കരയുന്നു. എന്നിട്ട് മുഖം തുടച്ച് വരുന്നു.

മെക്കാര്‍ട്ടിന്‍: അപ്പോ ശരി. ഈ കേസ് കഴിയുന്നത് വരെ എപ്പോ വിളിച്ചാലും വരണം . ഈ ലൊക്കാലിറ്റി വിട്ടെങ്ങും പോകരുത്.

ജെന്നിഫര്‍ : സാര്‍ അടുത്തയാഴ്ച്ച കോളേജീന്ന് ഗോവയിലേക്ക് ടൂര്‍ ഉണ്ട്.

മെക്കാര്‍ട്ടി: എന്ത് പറഞ്ഞാലും ടൂര്‍ , (നല്ല ദേഷ്യത്തില്‍) ഇതിപ്പ കേസ് തെളിയിക്കണത് എന്‍റെ ആവശ്യമാണെന്ന് തോന്നുമല്ലോ എനിക്കും ഉണ്ട് ആവശ്യങ്ങള്‍ , ഭാര്യ വേളാങ്കണ്ണിയില്‍ പോകണമെന്ന് പറഞ്ഞിട്ട് 2 വര്‍ഷമായി ( ദേഷ്യം + സങ്കടം‍)

*ഇത് പറഞ്ഞ് മെക്കാര്‍ട്ടിതിരിഞ്ഞ് നടക്കുന്നു....*

*പെട്ടെന്ന് തിരിഞ്ഞ് നടന്ന് വന്നിട്ട്*

മെക്കാര്‍ട്ടിന്‍: “ഡിങ്കന്‍ , നമ്പോലന്‍ വൈദ്യര്‍ ഇവര്‍ മൂന്നു പേരുമാണെന്‍റെ ഹീറോസ്  , പൊരുതി  പൊരുതി  തോറ്റ്  പോയവരാണിവര് യൂ നോ ദ ഹാര്‍മണി ഓഫ് ദ വയലിന്‍   yaa ya I know അത് കൊണ്ട് തോറ്റ് പോയാ പോട്ടെന്ന് വെക്കും ഞാന്‍”

ജെന്നിഫര്‍ : അല്ല ഇതൊക്കെ എന്തിനാ എന്നോട് പറയുന്നേ ?

മെക്കാര്‍ട്ടീന്‍ : ട്രെയിലര്‍ ഭംഗിയാക്കാന്‍ ഇത് പോലെ എന്തെങ്കിലും വേണം പറയുന്നതങ്ങോട് കേട്ടാ മതി. കൂടുതല്‍ ചോദ്യങ്ങളൊന്നും ഇങ്ങോട്ട് വേണ്ട…


# Scene 7

*പരേഡ് സീന്‍*

*അജീഷ് , ഷെരീഫ് , ജെന്നിഫര്‍ , മീന്‍കാരന്‍ , ജ്യോതിഷ് , സന്ദീപ് എന്നെഴുതിയ  ഒരു കോലില്‍ കേറ്റി വെച്ചിരിക്കുന്ന ബോര്‍ഡ്*

മെക്കാര്‍ട്ടിന്‍: കഴിഞ്ഞ മാസം ജൂണ്‍ ആറിനു കൊല്ലപ്പെട്ട ഷിന്‍റോയുടെ മരണത്തെ കുറിച്ചുള്ള അന്വേഷണം  ഇന്നിവിടെ അവസാനിക്കാന്‍ പോകുകയാണ്. ഏത് കേസിലും കുറ്റം ചെയ്തയാളറിയാതെ ഒരബദ്ധം അയാള്‍ ചെയ്യും, ദൈവത്തിന്‍റെ കൈയൊപ്പ് പതിഞ്ഞ ഒരു തെളിവ്.

ഇനി അന്വേക്ഷണം  മുന്നോട്ട് പോകണമെങ്കില്‍ കൊല നടന്ന ദിവസം  ഷിന്‍റോയുടെ മുറിയില്‍ നിന്ന് കിട്ടിയാ സിം ഇല്ലാത്ത മൊബൈലിന്‍റെ  ഉടമസ്ഥന്‍ ആരാണെന്ന് അറിയണം. ഈ കൂട്ടത്തിലൊരുത്തന്‍ ആണിതിന്‍റെ ഉടമസ്ഥന്‍.

*(പോലീസുകാരന്‍ ആന്‍റണി മൊബൈല്‍  ഓരോരുത്തരുടെയും മുഖത്ത്  കാണിക്കുന്നു)*

ഇതിന്‍റെ ഉടമസ്ഥന്‍ സ്വമേധയാ മുന്നോട്ട് വരുമെന്ന വിശ്വാസമൊന്നും എനിക്കില്ല. പക്ഷേ മറ്റാര്‍ക്കെങ്കിലും ഇത് ഇന്നയാളുടേതാണെന്ന് കാണിച്ച് തരാന്‍ കഴിയുമെന്ന് വിശ്വാസമുള്ളത് കൊണ്ടാണ് നിങ്ങളെയെല്ലാം ഈ പരേഡിനു ഹാജരാക്കിയിരിക്കുന്നത്.

ഇതിന്‍റെ ഉടമ മീന്‍ വില്‍ക്കാന്‍ എന്ന വ്യാജേന നടക്കുന്ന ഒരു ഫ്രോഡാവാം
മീന്‍ കാരന്‍ *(close-up - ഞെട്ടല്‍)*

സ്വന്തം കാര്യങ്ങള്‍ നേടിയെടുക്കാനായി പ്രണയം നടിച്ച് വഞ്ചിച്ച കാമുകിയാവാം
*(ജെന്നിഫര്‍ പെട്ടെന്ന് മൊബൈലില്‍ ഹെയിം കളിക്കുന്നത് നിര്‍ത്തി മെക്കാര്‍ട്ടിയുടെ മുഖത്തേക്ക് നോക്കി ഞെട്ടുന്നു)*

ഷിന്‍റോയോട് വളരെ  ക്രൂരമായി പെരുമാറിയിട്ടുള്ള , പനിയായത് കൊണ്ട് ഇന്നിവിടെ ഹാജരാകാത്ത സന്ദീപാവാം

*(സന്ദീപ് ഉറക്കത്തില്‍ നിന്നെണീറ്റ് തുമ്മുന്നു)*

*(മെക്കാര്‍ട്ടി ചെറിയ ചിരിയോടെ പറയുന്നു)* പക്ഷേ ഇവരൊന്നുമല്ല പ്രതി

*ക്യാമറ കറങ്ങി തിരിഞ്ഞ് മെക്കാര്‍ട്ടി ജ്യോതിഷിനെ ചൂണ്ടിക്കാണിക്കുന്നു.*

നീയാണ് ഷിന്‍റോയെ കൊന്നത്

ജ്യോതിഷ് : ഞാന്‍ എന്തിനു അവനെ .....

മെക്കാര്‍ട്ടി: അന്ന് ഞാന്‍ ചോദിച്ച കുത്തബ് മീനാറിന്‍റെ ഉയരം എന്ന ചോദ്യത്തിനു കറക്ടായി ആന്‍സര്‍ അറിയാമായിരുന്നിട്ടും നീ തെറ്റിച്ച് പറഞ്ഞു..

ജ്യോതിഷ്: സാര്‍ ഞാന്‍ ബിടെക്കിനാ പഠിക്കണത് പിസ്സ്സി കോച്ചിംഗല്ല.

മെക്കാര്‍ട്ടി: നോ , അന്ന് നീ തെറ്റായി പറഞ്ഞപ്പോ മുതല്‍ നിന്‍റെ പിറകെയായിര്‍ന്നു ഞങ്ങള്‍, അതിനു നീ കറക്ടായി ഉത്തരം പറഞ്ഞിരുന്നെങ്കില്‍ ഈ കഥ തന്നെ മാറിയേനേ.

ജ്യോതിഷ് : സാര്‍ , ഞാന്‍..

മെക്കാര്‍ട്ടി: പ്രതിക്ക് സ്വയം കുറ്റം സമ്മതിക്കാന്‍ ബുദ്ധിമുട്ടാണെങ്കില്‍ ഞാന്‍ തന്നെ പറയാം എല്ലാം.

*(‍ഒരു മൊബൈല്‍ റിംഗ് ടോണ്‍)*

*(പ്രൊഡക്ഷന്‍ കണ്ട്രോളര്‍ ബേബികുട്ടന്‍ മെക്കാര്‍ട്ടിയോട് സംസാരിക്കാനായി ഫ്രെയിമിലേക്ക് കയറുന്നു അവര്‍ തമ്മില്‍ എന്തോ സംസാരിക്കുന്നു. ടൈപോഡും ക്യാമറയും ഈ സീനില്‍ കാണിക്കണം ഒരു ഷൂട്ടിംഗ് ലൊക്കേഷന്‍ ആണെന്ന് പ്രേക്ഷകനു മനസിലാകുന്നതിനു)*


# Scene 8

*പ്രൊഡക്ഷന്‍ കണ്ട്രോളര്‍ ബേബികുട്ടന്‍ , നികേഷ് ... ഒരു ടേബിളിനപ്പുറത്തിരുന്നു രണ്ട് പേരും വെള്ളമടിക്കുന്നു…*

ബേബികുട്ടന്‍: അന്നിറങ്ങിയിരുന്നെങ്കില്‍ ഇന്‍ഡ്യന്‍ ഷോര്‍ട്ട് ഫിലിം ചരിത്രത്തിലെ തന്നെ നാഴികകല്ലാകേണ്ട പടമായിരുന്നു.

നികേഷ് :അതെ, 100% ലോജിക്ക് ഉള്ള ലൂപ്പ് ഹോള്‍സ് ഇല്ലാത്ത മര്‍ഡര്‍ മിസ്റ്ററി , സാധാരണ മര്‍ഡര്‍ മിസ്റ്ററീസെല്ലാം എന്തെങ്കിലും ഒരു പ്രോബ്ലം നമുക്ക് കണ്ട് പിടിക്കാന്‍ പറ്റും, ഇത് ഒന്നും പറയാനില്ല.

ബേബികുട്ടന്‍ : അന്നിറങ്ങിയിരുന്നെങ്കില്‍ മതമില്ലാത്ത പ്രൊഡക്ഷന്‍ എവിടെയെത്തിയേനേ, ഞാനിന്നെവിടെയെത്തിയേനേ , എല്ലാം വിധി ,ശാപം കിട്ടിയ ജന്മാ എന്‍റെ

നികേഷ് : അത് പോട്ടെ, എന്നാലും ആരാ ഷിന്‍റോയെ കൊന്നത് . അത് പറ ജ്യോതിഷാണോ ?

ബേബികുട്ടന്‍: ജ്യോതിഷല്ല അത് യഥാര്‍ഥ പ്രതി സന്തോഷിക്കാനാണ് മെക്കാര്‍ട്ടി അങ്ങനെ പറഞ്ഞത് അതെനിക്കറിയാം. അത് വരെ  ഉള്ള കഥയേ  എനിക്കറിയുള്ളൂ ,യഥാര്‍ഥ വില്ലനാരായിരുന്നു എന്നത് വളരെ രഹസ്യമായി സൂക്ഷിക്കാന്‍ സ്ക്രിപ്റ്റ് റൈറ്റര്‍ നിര്‍ദ്ദേശം നല്‍കിയിരുന്നു.  അന്ന് ഇടയ്ക്ക് ഷൂട്ടിംഗ് നിന്ന് പോയി പിന്നീട് ന്യൂ ജെനെരേഷൻ പടങ്ങളുടെ വര്‍ക്ക് വന്നപ്പോ ഞാന്‍ അങ്ങോട്ട് പോയി. ആ ടൈമില്‍ അങ്ങനെയുള്ള പടങ്ങളുടെ ചാകരയായിരുന്നു. 

നികേഷ് : ചേ ! ഇതിപ്പാ ആരാ കൊന്നതെന്ന് അറിയാന്‍ എന്താണൊരു മാര്‍ഗം?

ബേബികുട്ടന്‍ : നിനക്ക് വേറെ പണി ഇല്ലേ? ഇതിപ്പോ അറിഞ്ഞിട്ടെന്തിനാ ?

നികേഷ് : എനിക്കത് ആരാണ് ചെയ്തതെന്ന് അറിയണം . നമുക്കത് കണ്ട് പിടിക്കണം. നമ്മുടെ ജീവിതത്തിനൊരു ത്രില്ലൊക്കെ വേണ്ടേ , ഡെയിലി ജോലിക്ക് പോകുന്നു തിരിച്ച് വരുന്നു. യാന്ത്രികമായ ജീവിതം

ബേബികുട്ടന്‍ : അതിനു നിനക്കെന്താ ഇപ്പോ പണി ?

നികേഷ് : എനിക്ക് പണിയൊന്നുമില്ല. പക്ഷേ എന്‍റെ വിധി എന്‍റെ തീരുമാനങ്ങളാണ്.

ബേബികുട്ടന്‍ : നിന്‍റെ വിധി നിന്‍റെ തീരുമാനങ്ങള്‍ തന്നെ സമ്മതിച്ച്. പക്ഷേ ആ തീരുമാനത്തിന്‍റെ ഭാഗമായിട്ട് ഞാനും നിന്‍റെ കൂടെ വരുമ്പോ എന്‍റെ വിധീം മാറും,

നികേഷ് : ഇയാള്‍ക്ക് വരാന്‍ പറ്റോ ?

ബേബികുട്ടന്‍ : നീ വിചാരിക്കണ അത്ര എളുപ്പമല്ല പരിപാടി, ഡയറക്ടര്‍ ഗള്‍ഫില്‍ പോയി , ബാക്കി ഉള്ളവരൊക്കെ എവിടാന്ന് കണ്ട് പിടിക്കേണ്ടി വരും.  സാമുവല്‍ ജേക്കബ്ബ് മെക്കാര്‍ട്ടിയുടെ വീട് എവിടാന്ന് എനിക്ക് അറിയാം.

നികേഷ് : എങ്കിൽ  നാളെ നമ്മള്‍ അവിടെ പോകുന്നു.................


# Scene 9

*റബ്ബര്‍ തോട്ടം..... ബിനു(മെക്കാര്‍ട്ടി).. ഗ്രാമീണ പശ്ചാത്തലത്തില്‍ ഉള്ള മെക്കാര്‍ട്ടിയുടെ ഇന്‍ഡെഒഡക്ഷന്‍ സീനിന്‍റെ റീമിക്സ്....*

*റബ്ബര്‍ വെട്ടുന്ന കൈകള്‍ക്ക് പിറകിലായി വന്നു നില്‍ക്കുന്ന നികേഷും ബേബിയും*

ബേബി : ഡാ ബിനൂ

*തിരിഞ്ഞ് നോക്കുന്ന ബിനു*

ബിനു: ഡാ ബേബികുട്ടാ.. എത്ര നാളായി  നിന്നെ കണ്ടിട്ട് ?

ബേബി: ഞാനിവിടെയൊക്കെ ഉണ്ടായിരുന്നു :)

ബിനു : എന്ത് പറ്റി ഇപ്പോ ഇങ്ങോട്ടേക്കിറങ്ങാന്‍

ബേബി : ഞങ്ങള്‍ ഒരു കാര്യം അന്വേക്ഷിച്ചറിയാന്‍ വന്നതാ

ബിനു : എന്തേ റബര്‍ തോട്ടം വല്ലതും വാങ്ങാനാണോ (തമാശ രൂപേണ പണിയെടുക്കുന്നതിന്‍റെ ഒപ്പം)

ബേബി : അതല്ല, ഷിന്‍റോയെ കൊന്നതാരാണ് ?

ബിനു: (കടുത്ത ദേഷ്യത്തോടെയുള്ള ഭാവം) ഈ കോപ്പിലെ കേസ് പറഞ്ഞു  ആ ഡയറക്ടര്‍ തെണ്ടി അന്ന് കുറേ സമയം കളഞ്ഞു. എല്ലാം പകുതിയിലാക്കി അവന്‍ ഗള്‍ഫിലേക്ക് പോയി .  നിന്‍റെയൊക്കെ ഷിന്‍റോ ചത്തതിനു ഞാനെന്താ ചെയ്യണ്ടേ?

നികേഷ് : ഷിന്‍റോ ചത്തിട്ടുണ്ടെങ്കില്‍ അതിനൊരു കാരണവും കാണും . അന്വേക്ഷിക്കുന്നയാള്‍ തന്നെ അവസാനം കുറ്റം ചെയ്തതായി കാണുന്ന സംഭവങ്ങളാണിപ്പോ കൂടുതലും സോ മെക്കാര്‍ട്ടി സാറിനേയും ഞങ്ങള്‍ക്ക് സംശയമുണ്ട്

ബിനു: എല്ലാം കുറ്റങ്ങളും തെളിയിക്കണം എന്ന് നിങ്ങള്‍ക്ക് എന്താ ഇത്ര നിര്‍ബന്ധം? അതേ എനിക്ക് വേറെ പണിയുണ്ട്. (വാച്ചില്‍ നോക്കിയതിനുശേഷം)‍ പട്ടുസാരി തുടങ്ങാന്‍ ടൈം ആയി. ഐ ആം ഗോയിംഗ്....


# Scene 10

*മെക്കാര്‍ട്ടി (ബിനു) Accident scene 1 repetition*

*പകല്‍ (റബ്ബര്‍ വെട്ടിനു ശേഷം - ബിനു- ബുള്ളറ്റ് - പാല്‍ പാത്രം - വേഷം - സാധാരണ ഷര്‍ട്ടും പാന്‍റും , സ്ലിപ്പര്‍ ചെരുപ്പ്…*

*ബൈക്ക് മൂവിംഗ്- വോയ്സ് ഓവര്‍ …*

എല്ലാ കുറ്റങ്ങളും ചെയ്തത് ആരാന്ന് അറിയാന്‍ എന്താ ഇത്ര നിര്‍ബന്ധം .  മനുഷ്യര്‍ എല്ലായിടത്തും ക്രൂരതകള്‍ തന്നെയാണ് ചെയ്ത് കൊണ്ടിരിക്കുന്നത് . അത് മനുഷ്യനോടായാലും കേവലം ഒരു റബ്ബര്‍ മരത്തോട് നാം ചെയ്യുന്നതെന്താണ്? ഒരു ശരീരത്തില് നിന്ന് മുറിവ് ഉണ്ടാക്കി ചോര ഊറ്റിയെടുക്കുന്ന അതേ പ്രവൃത്തി തന്നെയാണ്

*ഇത് പറഞ്ഞ് ബിനു ഇടതു വശത്തേക്ക് നോക്കുന്നു, അവിടെ ഒരു ബോര്‍ഡ്*

**അപകട രഹിത മേഖല വേഗത്തില്‍ പോകുക.**

*ഇത് കണ്ട  ഉടനെ ബിനു ആക്സിലേറ്റര്‍ കൂട്ടി വണ്ടിയുടെ സ്പ്പീഡ് കൂട്ടുന്നു*

**ബൈക്ക് ആക്സിഡന്‍റ് ............ **

*ആക്സിഡന്‍റ് കഴിഞ്ഞ് ആ വഴിയില്‍ കാര്‍ ഓടിച്ച് വരുന്ന  മീന്‍കാരന്‍*


# Scene 11

*ഗോവ.. ഗോവന്‍ ദൃശ്യങ്ങള്‍*

*അതിലെ നടന്നു വരുന്ന ബേബി കുട്ടന്‍ , നികേഷ്..*

നികേഷ് : നമുക്ക് കാസനോവയില്‍ പോയിട്ട് തിരിച്ച് പോവാം. അവരെ ശല്യം ചെയ്യാനൊന്നും പോവണ്ട.

ബേബികുട്ടന്‍ : എന്റെ  വിധിയാണ് എന്റെ തീരുമാനം എന്നൊക്കെ അടിച്ചിട്ട് , ഏതായാലും വന്നതല്ലേ , നമുക്ക് പോയി ചോദിക്കാം.

നികേഷ് : ആ പെണ്ണിന്‍റെ അടുത്തൊക്കെ ചോദിക്കണ്ടേ , എനിക്ക് നാണാ

ബേബികുട്ടന്‍ : ഇങ്ങോട്  വാടാ..

*ഷെരീഫും ജെന്നിഫറും നില്‍ക്കുന്ന സ്ഥലത്തേക്ക്  ബേബിയും നിഗേഷും എത്തുന്നു.*

ഷെരീഫ് : ഹലോ ബേബി സാര്‍ വാട്ട്  എ സര്‍പ്രൈസ്     ! എന്താ ഇവിടെ?

ജെന്നിഫര്‍ : റിലീസ് ആകാന്‍ ചാന്‍സ് ഇല്ലാത്ത പുതിയ ഷോര്‍ട്ട് ഫിലിം വല്ലതും ഉണ്ടോ , ഞങ്ങ റെഡിയാട്ടാ..

(ഇത് പറഞ്ഞ് ജെന്നിഫര്‍ ഷെരീഫിന്റെ കൈ അടിക്കുന്നു)

ബേബി : Actually ഞങ്ങള്‍ ഒരു കാര്യമറിയാനാ നിങ്ങളുടെ അടുത്തേക്ക് ഇത്രയും  ദൂരം യാത്ര ചെയ്ത് വന്നത് ?

അജീഷ്  ഇതെല്ലാം കേട്ട് കടലില്‍ കളി കഴിഞ്ഞ് ഇവരുടെയെല്ലാം അടുത്തേക്ക് വരുന്നു.

അജീഷ് : എന്ത് പറ്റി സാര്‍ ?

ബേബികുട്ടന്‍ : നിങ്ങളിലാരാ ഷിന്റോയെ കൊന്നത് ?

ഷിന്റോ ആയി അഭിനയിച്ച ഷെരീഫ് : ഷിന്റോയെ കൊന്നതാരാണെന്ന് ഞങ്ങള്‍ക്കറിയില്ല.

അജീഷ് : ദേ ഷിന്റോ ആയി മരിച്ച് അഭിനയിച്ച ഇവനറിഞ്ഞൂടാ പിന്നെയാ ഞങ്ങള്‍ക്ക്
(വീണ്ടും കൈ കൊണ്ട് ഇവര്‍ കൈയടിക്കുന്നു)

നിഗേഷ് : നീയായിയിരുന്നില്ലേ ഇവന്റെ കാമുകന്‍ , നിനക്കറിയാമായിരിക്കുമല്ലോ ?

അജീഷ് : കാമുകനോ ഇവനോ ? ഹ ഹ ഇവളുടെ  എന്‍ ഗേജ്മെന്റ് ഞാനായി ഫിക്സ് ചെയ്തിരിക്കുകയാണ്.

നിഗേഷ് :അല്ലെങ്കിലും പെണ്ണ് ഒരുത്തനെ സ്നേഹിക്കും വേറൊരുത്തനെ കല്യാണം കഴിക്കും എന്നിട്ട് വേറൊരുത്തനെ പ്രേമിക്കും

അജീഷ് :ദേഷ്യത്തില്‍ ആരാ ഇയാള് ? ഷോര്‍ട്ട് ഫിലിമില്‍ കാമുകിയായി അഭിനയിച്ചവനെ കെട്ടാനാണാ ഇയാള്‍ പറയണേ

ഷെരീഫ് : താന്‍ ടൂര്‍ അലമ്പാക്കാന്‍ വന്നേക്കാണാ ?

നിഗേഷ് : നീയാണവനെ കൊന്നത് *(ജെന്നിഫെറിനെ  ചൂണ്ടി കാണിച്ചതിനു ശേഷം)*

*ചെറിയ അടിപിടി  പോലെ ഷെരീഫും അജീഷും നിഗേഷിന്റെ തോളത്തിട്ട് തട്ടുന്നു.*

*പെട്ടെന്ന്  ബേബിക്കുട്ടന്‍ ഇടപെടുന്നു ബേബി കുട്ടന്‍* 

“ആള്‍ക്ക് ചെറിയ  (തലയ്ക്ക് പ്രോബ്ലം ഉണ്ടെന്ന് ആംഗ്യത്തില്‍)” പ്രശ്നമുള്ളതാണ് . സോറി.. സോറി..വിട്ടേക്ക് എന്ന് പറഞ്ഞ് നിഗേഷിനെ രക്ഷപ്പെടുത്തി കൊണ്ടു പോകുന്നു.

*ഇതെല്ലാം ചെയ്യുമ്പോള്‍ നിഗേഷ് ജെന്നിഫറിനെ ചൂണ്ടിക്കാണിച്ച് നീയാണവനെ കൊന്നതെന്ന് പറഞ്ഞ് കൊണ്ടിരിക്കുന്നു.*

ബേബി : അവളല്ലടാ കൊന്നത് ?

നിഗേഷ് : പിന്നെയാരാ ?

ബേബിക്കുട്ടന്‍ : ഇനിയതറിയാന്‍ ഒരൊറ്റ വഴിയേ ഉള്ളൂ. ഈ ഷോര്‍ട്ട്ഫിലിമിനു സ്ക്രിപ്റ്റ് എഴുതിയ മതമില്ലാത്ത അനീഷ് . അവന്റെ വീട്ടില്‍ പോവാം..

*ഇവര്‍ രണ്ട് പേരും നേരെ നടന്നു പോകുന്നു അവരെ നോക്കി കടലില്‍ ചൂണ്ടയിട്ട് ഇരിക്കുന്ന മീന്‍ കാരന്‍*


# Scene 12

*ക്ലൈമാക്സ്*

*ഒരു സാധാരണ വീട് ..*

*വീട്ടിന്റെ ഫ്രന്റിലെ ബെല്ലടിക്കാനെത്തുമ്പോള്‍ അകത്ത് നിന്ന് ഒരു ശബ്ദം*

നീ പോടാ !@#!@#!@#!@# , നീ പോടാ @#$@#$@# , നിന്റെ @#$@#$@#$@#

നികേഷ് ബെല്ലടിക്കുന്നു: അകത്ത് നിന്നൊരു വൃദ്ധന്‍ കൈയില്‍ ടാബ് .. അതില്‍ ക്യാറ്റ് ടോക്ക് കളിക്കുന്നു…

വൃദ്ധന്‍ : ആരാ ? ആപ്ലിക്കേഷനില്‍ ഫണ്ണി വോയ്സില്‍ ആരാ ?

വൃദ്ധന്‍: അതിനോട് തന്നെ മിണ്ടാതിരിക്കടാ പട്ടി..

നികേഷ് : ഞങ്ങള്‍ അനീഷിന്റെ ഫ്രണ്ട്സാണ്.

വൃദ്ധന്‍ : കയറി വാ ഇരിക്കൂ

ബേബി കുട്ടന്‍ : അനീഷില്ലേ ഇവിടെ ?

വൃദ്ധന്‍ : അവന്‍ പോയി മോനേ!

ബേബി : അവനും ഗള്‍ഫില്‍ പോയോ ? അവന്റെ നമ്പര്‍ ഒന്നു തരണം

വൃദ്ധന്‍ : നമ്പറോ ? ഹഹഹഹാ‍ാ‍ാ‍ാ‍ാ‍ാ‍ാ അവന്‍ മരിച്ച് പോയി മക്കളേ ഹഹഹഹ

*ഇങ്ങനെ ചിരിച്ച് കൊണ്ട് റൂമിലെ ഫോട്ടോയിലേക്ക് സൂം ചെയ്യുന്നു. ഒരു ഫോട്ടോ അതിനടിയില്‍ ഇങ്ങനെ എഴുതിയിരിക്കുന്നു. ജനിച്ചിട്ടുമില്ല മരിച്ചിട്ടുമില്ല ബീവറേജിന്റെ ക്യൂവില്‍ വന്നു നിന്നു പോയി.......*

നികേഷ് : അപ്പോ ഞങ്ങളിറങ്ങുന്നു (ചെറിയ ഒരു ചിരി മുഖത്ത്)

നികേഷ് : അവന്‍ മരിച്ചെങ്കിലും അവന്റെ വീട്ടുകാര് എന്തൊരു ഹാപ്പിയാണ്. ജനിക്കാണേല്‍ ഇത് പോലെയുള്ള മാതാപിതാക്കള്‍ക്ക് ജനിക്കണം . അവന്‍ പുണ്യം ചെയ്തവനാ…

*പെട്ടെന്ന് മഴ പെയ്യ്യ്യുന്നു*

ബേബിക്കുട്ടന്‍ : മഴയായി വന്ന്  അനീഷിന്റെ ആത്മാവ് നമ്മളെ അനുഗ്രഹിക്കുന്നതാണ്..

നികേഷ് : കുറച്ച് മഴത്തുള്ളികള്‍ കൈയിലെടുത്ത്  മണത്ത് നോക്കിയതിനു ശേഷം ആകാശത്തേയ്ക്ക് നോക്കുന്നു.

*മേഘങ്ങള്‍ക്കിടയില്‍ നിന്ന് അനീഷ് മൂത്രം ഒഴിക്കുന്നു.*

*രണ്ട് പേരും ആകാശത്തേയ്ക്ക് നോക്കി നില്‍ക്കുന്നു.*

ബേബികൂട്ടന്‍: അനീഷിനോട് ആരാ കൊന്നതെന്ന് ചോദിക്ക് ?

നികേഷ് : ആകാശത്തേക്ക് നോക്കിയിട്ട് - ആരാ കൊന്നത് ?

*(മേഘങ്ങള്‍ക്കിടയില്‍ നിന്നും)* അനീഷ് : നിന്‍റെ തന്ത!

ഞെട്ടി കൊണ്ട് ബേബിക്കുട്ടന്‍ നികേഷിന്‍റെ മുഖത്ത് നോക്കി കൊണ്ട് “നിന്‍റെ അച്ചനോ” ?

നികേഷ് : പോടാ എന്‍റെ അച്ചന്‍ മരിച്ചിട്ട് 6 മാസമായി . ജൂണ്‍ 6നു മരിച്ചതാണ് എന്‍റെ അച്ചന്‍

*സിനിമയിലെ സീക്യുവന്‍സസ് ഫാസ്റ്റ് ആയി ഓടിച്ച് പോകുന്നു.*

*കൊലപാതകം  നടന്ന വീടിന്‍റെ മുന്‍ വശം -ജൂണ്‍ 6  - രാത്രി സമയം -  ഒരു ബൈക്ക് വന്നിറങ്ങുന്നു - ഹെല്‍മറ്റ് മാറ്റുന്നു - ബൈക്കിന്‍റെ പിറകിലെ സീറ്റില്‍ മിന്കാരനായ നികേഷിന്റെ  അച്ചന്‍ .....*

*മിസ്റ്ററി കണ്ടിന്യൂസ്...*
